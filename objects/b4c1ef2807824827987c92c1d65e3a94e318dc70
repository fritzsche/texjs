Det var så förbannat kallt ute att det blev isbildning i näshåren på mig och så
småning om långt ut i mustascherna, som sakta styvnade. Någon ordentlig pälsmössa
hade jag inte, bara min engelska tyghatt, som jag drog ner så långt jag kunde och
till slut gav jag fan i hur det såg ut och knöt halsduken om. Halvspringande
knarrade jag fram över snön i allén för att hinna tillbaks till hotellet innan
jag helt koagulerade till en isstod.
